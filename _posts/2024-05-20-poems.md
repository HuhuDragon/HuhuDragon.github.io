---
layout: post
title: "还算能看的诗"
date: 2024-05-20
author: 呼呼龙
categories: [文学]
---

## 隨意寫寫，懶得揣摩，不必較真



### 過小學

四野煙霏暮靄沉，鷓鴣啼泣望重門。

石園埋骨香塵散，沈壁托書故迹存。

酒酹江潮休賦夢，樓迷鵑影枉招魂。

桃花何必憐崔護，一歲東風一歲人。



### 頗愛今人李夢唐之“覆舟水是蒼生淚，不到橫流君不知”句，今日重讀有感於時事，遂作此詩

莫道高閣不自知，烹鮮水漫覆舟時。

蹉跎十載蒼生淚，傾與萬民共飲之。



### 過武侯祠

欲訪祠堂滿面塵，朱墻獨倚念秋深。

宿疾於我難長避，薄酒對君可淺斟。

畢竟衣冠埋晉土，何曾星火憐漢臣。

帛書豈為英雄改，須借青鋒照淚痕。



### 廷達羅斯獵犬

蒼莽鴻蒙未欲憑，父神耳囈久恭聽。

凡身可笑真一夢，任爾無蹤覓有形。



### 星之彩

菩提明鏡本應同，五昧修成意未空。

縱棄此身為法舸，茫茫星海欲何從。



### 北區蒲公英

回首煙波已俱空，飄零向地共秋蓬。

憶昔枝上同風雨，一入人間竟不逢。



### 元旦

輾轉人間已至今，十年庸碌愧書琴。

前身心跡如鴻爪，拾盡梅花想舊音。



### 無題

車痕盡處雨霏微，獨念疏枝與舊醅。

別後逢春香暗損，醉中聞曲淚空垂。

鄉關風雪魂猶系，元夜花燈願已違。

不見貝多書故事，任君零落在劫灰。



### 杜甫草堂

過午春陰夢未深，新楊裁碧最愁人。

錦江花氣知誰浣，來報垂堂老病身。



### 隨興

搖影畫堂燕不歸，闌珊歌舞似前回。

座中潦倒青衣客，燈下分明彩筆灰。

秋月春花傷豈我，暮懷朝夢語同誰。

長宵宴罷無餘事，聊藉西風盡此杯。